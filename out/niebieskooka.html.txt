Niebieskooka
      (H.Klejne- R.Sadowski)
      
        Przyjdę do ciebie niebieskooka,
          Przyjdę do ciebie, gdy będzie   świt,
          Żeby się upić błękitem chabrów,
          Żeby zrozumieć błękitne sny.
        Bo moje oczy są granatowe,
          Bo w moich oczach jest jeszcze   cień,
          Który mi kiedyś dziad mój zostawił,
          Gdy rozstrzelany był każdy   dzień.
          Bo moje oczy są granatowe,
          Bo w moich oczach jest jeszcze   cień,
          Który mi kiedyś dziad mój zostawił,
          Gdy rozstrzelany był każdy   dzień.
        Przyjdę do ciebie niebieskooka,
          Przyjdę do ciebie w rozkwicie   dnia,
          Żeby popatrzeć w zwierciadło nieba,
          Żeby dosięgnąć błękitu dna.
        Bo moje oczy są granatowe,
          Bo w moich oczach jest ciemność   drzew,
          Którą mi kiedyś dziad mój zostawił,
          Gdy musiał nosić w plecaku   gniew.
          Bo moje oczy są granatowe,
          Bo w moich oczach jest ciemność   drzew,
          Którą mi kiedyś dziad mój zostawił,
          Gdy musiał nosić w plecaku   gniew.
        Przyjdę do ciebie niebieskooka,
          Przyjdę do ciebie w pogodny   czas,
          Żeby zrozumieć, że tam wysoko
          Może być miliard zwyczajnych   gwiazd.
        Bo moje oczy są granatowe,
          Bo w moich oczach granatów   pęk,
          Które mi kiedyś dziad mój zostawił,
          Bym nigdy nie znał,co znaczy   lęk.
          Bo moje oczy są granatowe,
          Bo w moich oczach jest ciemność   drzew,
          Którą mi kiedyś dziad mój zostawił,
          Bym nigdy nie znał, co znaczy   lęk.