DZIŚ DO CIEBIE PRZYJŚĆ NIE MOGĘ
        Muzyka: S. Magierski Słowa: S. Magierski 
        Dziś do Ciebie przyjść nie mogę:
          Zaraz idę w nocy mrok. 
          Nie wyglądaj za mną oknem - 
          W mgle utonie próżno wzrok. 
          Po cóż Ci   kochanie wiedzieć, 
          Że do lasu idę spać. 
          Dłużej tu nie mogę siedzieć - 
          Na mnie czeka leśna brać. 
        Księżyc zaszedł, hen, za lasem. 
          We wsi gdzieś szczekają psy - 
          A nie pomyśl sobie czasem, 
          Że do innej tęskno mi. 
          Kiedy wrócę znów   do Ciebie, 
          Może w dzień, a może w noc, 
          Dobrze będzie nam jak w niebie - 
          Pocałunków dasz mi moc. 
        Gdy nie wrócę, niechaj z wiosną 
          Rolę moją sieje brat. 
          Kości moje mchem porosną
          I użyźnią ziemi szmat. 
          W pole wyjdź pewnego   ranka, 
          Na snop żyta dłonie złóż, 
          I ucałuj jak kochanka - 
          Ja żyć będę   w kłosach zbóż. /bis