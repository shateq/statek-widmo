
<table cellspacing="0" cellpadding="0">
  <tbody><tr>
    <td><blockquote><blockquote>
      <blockquote>
        <h3 align="left">DZIŚ DO CIEBIE PRZYJŚĆ NIE MOGĘ</h3>
        <h4 align="left">Muzyka: S. Magierski Słowa: S. Magierski </h4>
        <h4 align="left">Dziś do Ciebie przyjść nie mogę:<br>
          Zaraz idę w nocy mrok. <br>
          Nie wyglądaj za mną oknem - <br>
          W mgle utonie próżno wzrok. <br>
          Po cóż Ci   kochanie wiedzieć, <br>
          Że do lasu idę spać. <br>
          Dłużej tu nie mogę siedzieć - <br>
          Na mnie czeka leśna brać. </h4>
        <h4 align="left">Księżyc zaszedł, hen, za lasem. <br>
          We wsi gdzieś szczekają psy - <br>
          A nie pomyśl sobie czasem, <br>
          Że do innej tęskno mi. <br>
          Kiedy wrócę znów   do Ciebie, <br>
          Może w dzień, a może w noc, <br>
          Dobrze będzie nam jak w niebie - <br>
          Pocałunków dasz mi moc. </h4>
        <h4 align="left">Gdy nie wrócę, niechaj z wiosną <br>
          Rolę moją sieje brat. <br>
          Kości moje mchem porosną<br>
          I użyźnią ziemi szmat. <br>
          W pole wyjdź pewnego   ranka, <br>
          Na snop żyta dłonie złóż, <br>
          I ucałuj jak kochanka - <br>
          Ja żyć będę   w kłosach zbóż. /bis</h4>
        <h2 align="left">&nbsp;</h2>
        <blockquote>&nbsp;</blockquote>
        </blockquote>
          </blockquote>
      </blockquote></td>
  </tr>
</tbody></table>


